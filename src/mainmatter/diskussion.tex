\section{MS som analysemetode}
Det lykkedes som sagt at afsløre snyd i de to forfalskede honninger ved hjælp af massespektrometri.
Dette skyldtes primært den generelt meget lavere koncentration af aminosyrer i opblandingerne.
Det var dog tydeligt at afgøre de var falske blot ud fra viskositet, farve og lugt, ved de brugte opblandingsforhold.
Altså ville det ved rigtig snyd enten kræve andre opblandingsmidler eller andre opblandingsforhold.
Ved opblandinger hvori der kun blandes lidt sukkersirup, ville det være svært at afgøre snyd, da der kan være meget stor forskel på honningers aminosyreindhold, som sås ved sammenligning mellem prøve 1 og 4.
Det ville kræve en større viden om de normale niveauer for aminosyrer i honning afhængig af botanisk og geografisk oprindelse, at kunne sige noget præcist om små opblandinger, som også foreslået i \cite{geohoney}.
Det ville også havet givet mere sammenlignelige resultater, havde kalibreringprøver fundet sted, da den nøjagtige koncentration i prøverne derved ville kunne være blevet bestemt.
\par Honing bliver ofte opblandet med rissirup, fordi det minder mere om honning i sukkerindhold, farve og viskositet end andre sukkersirupper \parencite{BRShoney}.
Her ville det være muligt at bestemme forfalskningen, da aminosyreindholdet er meget forskelligt fra honning og da det ofte opblandes i store forhold \parencite{BRSaa}.
Den anden primære måde honning bliver forfalsket på er ved fodring af bierne med billige sukre, oftest sukrose \parencite{adulterationhoney}.
Her vil det også være muligt at afsløre forfalskningen, da de ved indtagelse af sukkersirup ikke vil have hentet nektar fra planter, som er der størstedelen af aminosyrerne kommer fra.
Prolin, som er den primære aminosyre i honning kommer af osmosen foretaget ved optagelsen af nektar \parencite{prolineNectar}.
Begge disse metoder vil resulterer i et indhold og fordeling af sukker lig ægte honning, så her kræver det andre indikatorer, som f.eks. aminosyrer, at afsløre snyd.
\par Med massespektrometri vil også være muligt at afsløre snyd af honning som ikke har den korrekte geografiske eller botaniske oprindelse angivet.
Dette vil dog også kræve en bedre kortlægning af aminosyreindhold af honning.
\subsection{Analysemetoder}
Sammenkoblingen mellem gaschromatografi og massespektrometri giver let identificering samt god kvantificering af aminosyrerne i honning.
I forsøget blev en firpolet massespektrometer brugt, da den hurtigt kan lave en fuldspektrum scanning.
Dog er denne form for massespektrometri ikke den type med højest præcision eller opløsning.
Andre former for massespektrometri kaldt \emph{High Resolution} MS (HRMS) indebære massespektrometre som \emph{Time of flight} MS (TOFMS), \emph{Fourier transform ion cyclotron resonance} MS (FTICR) og Orbitrap MS.
Forskellen på disse og andre typer massespektrometri er, at de ikke fragmentere ionerne, men i stedet kan måle deres nøjagtige masse, ofte til et opløsning mindst \num{20} gange bedre en traditionel massespektrometri \parencite{tandemMS}.
De er altså mere præcise og kan tilmed også bruges i sammenkobling med chromatografi \parencite{mstextbook}.
\par Andre metoder til at analysere forfalskning i honning er \emph{Elemental Analyser/Liquid Chromatography - Isotope Ratio Mass Spectrometry} (EA/LS-IRMS),
som undersøger forholdet mellem \isotope*{13,C}/\isotope*{12,C} i proteiner og sukre, High-Performance Anion Exchange Chromatography - Pulsed Amperometric Detector (HPAEC-PAD),
som undersøger polyssaccharider med polymerisation $\geq 10$ og \emph{Proton Nuclear Magnetic Resonance Spectroscopy} (\isotope*{1,H}-NMR), som kan lave en fuld kemisk profil af honning \parencite{EUhoney}.
Disse har alle sine fordele og ulempler i forhold til metoder med massespektrometri, men særligt \isotope*{1,H}-NMR kan bruges til høj præcision og til bestemmelse af både geografisk og botanisk oprindelse.
Her er også oprettet en database med omkring \num{28500} referenceprøver \parencite{HNMRbruker}.
Dog har \isotope*{1,H}-NMR en relativ lav opløsning og er meget dyre i drift, da de skal køles til meget lave temperaturer \parencite{advHNMR}.
\subsection{Vurdering af MS}
Altså kan massespektrometri godt bruges til at afsløre snyd i honning såfremt at det ikke er for meget.
Dog vil det kræve en bredere viden omkring aminosyreindholdet afhængigt af geografisk og botanisk oprindelse.
Andre analysemetoder som \isotope*{1,H}-NMR kan også bruges til at afsløre snyd, men kan være meget dyrere i drift end metoder som gør brug af massespektrometri.
\par Generelt vil det være svært at afgøre med sikkerhed når en honning er forfalsket, da det er et naturprodukt og hver eneste dråbe honning bierne producerer vil være forskellig.
Dog kan metoder bruges til at blive bedre til at mistænke honning for snyd, og sikre forbrugeren får det produkt de betaler for.
