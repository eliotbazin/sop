\section{Klassisk massespektrometer}
Massespektrometre, der gjorde brug af magnetiske eller elektriske felter var de første tilgængelige instrumenter \parencite{mstextbook}.
De fungerer ved at afbøje ionerne i et enten magnet eller elektrisk felt, og ud fra den radius ionerne bevæger sig, ved bestemme deres $m/z$.
Begge versioner er meget følsom over for ionernes hastighed, og vil derfor efter ionkilden have et hastighedsfilter \parencite{orbitAstx}.
\subsection{Magnetfelt}
Ladede partikler, som bevæger sig i et \emph{magnetfelt} ($B$-felt) vil blive påvirket af en kraft kaldet Lorentzkraften \parencite{orbitAstx}.
For en ladet partikel med ladningen $q$, som bevæger sig med farten $v$ vinkelret på et konstant magnetfelt $B$ kan kraftpåvirkningen beskrives ved:
\begin{equation}
	F_B = qvB.
\end{equation}
Ionen vil følge en cirkulær bane med radius $r$, hvor kraften af magnetfeltet $F_B$ er lig centripetalkraften $F_c$ \parencite{orbitAstx}. Altså får vi:
\begin{equation}\label{eq:magfield}
	qvB = \frac{mv^2}{r}\quad\text{eller}\quad mv = qBr.
\end{equation}
Det ses at det magnetiske felt vil adskille partikler med samme ladning, afhængig af deres impuls og ikke direkte på baggrund af deres masse.
Hvis ionerne accelereres til en kendt hastighed, er effekten adskillelse af ionerne på baggrund af massen.
\par Gyroradiussen er radiussen af den bane en ladet partikel vil bevæge sig i, i et $B$-felt. Ved omskrivelse af \cref{eq:magfield} fås:
\begin{equation}
	r = \frac{mv}{qB}.
\end{equation}
Det er på baggrund af denne, at ionernes $m/z$ findes.
\subsection{Elektrisk felt}\label{subsec:e-felt}
Alle ladede partikler i et \emph{elektrisk felt} ($E$-felt) vil blive påvirket af kraft givet ved:
\begin{equation}
	F_E = qE.
\end{equation}
hvor $q$ er partiklens ladning og $E$ den elektriske feltstyrke \parencite{orbitAstx}.
Ionen vil også her følge en cirkulær bane med radius $r$, hvor kraften af det elektriske felt $F_E$ er lig centripetalkraften $F_c$ \parencite{mstextbook}. Altså får vi:
\begin{equation}\label{eq:elfield}
	qE = \frac{mv^2}{r}\quad\text{eller}\quad mv^2 = qEr.
\end{equation}
Her ses det at $E$-feltet vil adskille partikler med samme ladning, afhængig af deres kinetiske energi \parencite{massspec}.
Den største fundementale forskel på klassiske massespektrometre med $B$-felt og med $E$-felt er altså en adskillelse af partiklerne på baggrund af hhv. deres impuls og kinetiske energi.
\par Her kan bevægelsesradiussen for partiklen i et $E$-felt findes ved omskrivelse af \cref{eq:elfield} og der fås:
\begin{equation}
	r = \frac{mv^2}{qE}.
\end{equation}
Det er igen denne der bruges til at finde ionernes $m/z$.
